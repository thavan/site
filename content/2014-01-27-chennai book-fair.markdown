---
title: "37வது சென்னை புத்தக கண்காட்சி"
layout: "post"
date: "2014-01-27 14:52:00"
updated: "2014-01-27 14:52:50"
categories: [புத்தகம், புத்தக கண்காட்சி]
---
கடந்த வாரம் சனிகிழமை பொழுது போகவில்லையே என சென்னை புத்தக கண்காட்சிக்கு சென்றிருந்தேன். நுழைவு கட்டணம் பத்து ரூபாய். பைக்கை நிறுத்திவிட்டு ஒரு கிலோ மீட்டர் தூரம் நடக்க வேண்டியிருந்தது.
கடைகள் இருபக்கமும் வரிசையாக இருக்க என்ன செய்வது என்று தெரியாமல் எந்த கடைக்குள்ளும் புகாமல் நடுவில் நடந்து போய் வந்துகொண்டிருந்தேன். புத்தக விலையும் இன்னொரு காரணம். வாங்க நினைத்த புத்தகங்களெல்லாம் 500 ரூபாய்க்கு மேலே இருந்தன.
பொன்னியின் செல்வனும் சிவகாமியின் சபதமும் இன்னுமும் விற்று கொண்டிருப்பதை நினைத்தால் ஆச்சரியமாய் உள்ளது. எல்லா கடைகளிலும் பொன்னியின் செல்வன் மலிவு விலை புத்தகத்தை அடுக்கி வைத்திருந்தார்கள்.
மனுஷியபுத்திரன் தலைமையில் கவியரங்கம் என்று எதோ ஒன்று நடத்திக் கொண்டிருந்தார்கள். சில தமிழ் கவிகள் அதிலே கவிதை வாசித்து கொண்டிருந்தார்கள். வெட்ட வெயிலில் அவர்கள் உருகி வாசித்தது எதுவுமே விளங்கவில்லை. பல கவிகள் வாசிக்கையில் முகத்தில் எந்த வித உணர்ச்சியும் இல்லை. இப்படி உணர்ச்சியற்ற முகங்களில் இருந்து எப்படி உணர்ச்சிகரமான கவிதைகள் உருவாகின்றன?

நான் வாங்கிய புத்தகங்கள்.
* வெள்ளையானை - ஜெயமோகன்.
* உழவுக்கும் உண்டு வரலாறு - நம்மாழ்வார்.
* கருவாச்சி காவியம் - வைரமுத்து.
* டைகர் காமிக்ஸ் புத்தகங்கள்.
* பொன்னியின் செல்வன் மணியன் ஓவியத்துடன் இணைந்தது.
