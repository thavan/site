Title: கண்ணா லட்டு திங்க ஆசையா?
Date: 2013-02-03 16:18:00
Modified: 2013-12-24 07:01:40
Category: Personal
Tags: தமிழ், விமர்சனம்

கண்ணா லட்டு திங்க ஆசையா? தமிழ் தொலைக்காட்சி சேனல்களில் வரும் ஒரு விளம்பரத்தில் பிரபலமான வசனம்.

மூன்று நண்பர்கள், ஒரு பெண், மூன்று பேரும் அவளை விரும்ப, அவள் யாரை விரும்புகிறாள் என்பது தான் கதை.

பவர் ஸ்டாரை முதல் முதல் திரையில் பார்க்கும் வாய்ப்பு :). சில நேரங்களில் நான் பவர் ஸ்டாரை J.K ரித்திஷுடன் குழப்பி கொள்வதுண்டு. பவர் ஸ்டார் வேறு J.K ரித்திஷ் வேறு என்று கடைசியில் சில பல ஆராய்சிகள் செய்து கண்டு பிடித்தது வேறு கதை. மனுஷன் ஒன்றும் பெரிதாக நடிக்கவில்லை என்றாலும், யாரோ கஷ்டப்பட்டு நடிக்க வைத்திருகிறார்கள் என்று விளங்குகிறது.

சந்தானம், எப்பொழுதும் போல நல்ல டைமிங் காமெடி. ஆனால் அழகான பெண்களை தவிர மற்ற அனைவரிடமும் வயசு குறைந்தவர் கூடினவர் என வித்தியாசம் பார்க்காமல் அசிங்கமாக பேசுவது கவுண்ட மணியிடம் இருந்து இவர் கற்று கொண்டவை.
நடுவுல கொஞ்சம் கொஞ்சம் மொக்கை போட்டாலும், நல்ல டைம் பாஸ். கதை சொல்லும் தத்துவம்: காமெடியன்களுக்கு கதாநாயகி கிடையாது.
