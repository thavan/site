Title: வீரம்
Date: 2014-01-21 04:14:00
Modified: 2014-01-21 04:14:37
Category: Personal
Tags: தமிழ், விமர்சனம்

காலை எட்டு மணி காட்சி. அரக்க பறக்க ஆறு மணிக்கே எழுந்து கிளம்பி S2 தியாகராஜா திரை அரங்குக்கு நண்பர்களுடன் சென்று பார்த்தேன். வார நாளிலேயே அரங்கு நிறைந்த கூட்டத்தை பார்த்தால் மக்கள் அனைவருமே என்னை போல வேலை வெட்டி இல்லாதவர்களோ என்று தோன்றியது. ஒருவேளை என்னை போல அஜித் ரசிகர்களின் கூட்டமோ தெரியவில்லை. ஒரே தியேட்டரில் அஜித் விஜய் இருவருக்கும் கட்டவுட் வைத்திருந்தார்கள்.

நான்கு தம்பிகளுடன் ஊரில் நாட்டாமை வேலை செய்துகொண்டு (நல்லவரா கெட்டவரா?) டிரான்ஸ்போர்ட் கம்பெனி வைத்திருக்கிறார் அஜித். நான்கு தம்பிகளுடன் (மூன்று தம்பிகளா? மறந்து போச்சே...) சந்தானமும் சேர்ந்து கொண்டு வயதாகிவிட்ட அஜித்துக்கு தமன்னாவை திருமணம் செய்து வைக்க முயலுகிறார்கள். தம்மன்னாவும் வலையில் விழ, சண்டை என்றாலே சிறிதும் பிடிக்காத தமன்னாவின் அப்பா நாசர், அஜித் தமன்னா காதலை ஏற்றுகொண்டாரா என்பதுதான் கதை.

அஜித் வழக்கம் போல மாஸ். சால்ட் அன் பெப்பர் தலை முடியுடன் வெளுத்து வாங்கியிருக்கிறார். கதையை பார்க்காமல் அஜித்தை பார்க்க வரும் ரசிகர்களுக்கு விருந்துதான். வேஷ்டி சட்டை அஜித்துக்கு கட்சிதமாக பொருந்தியுள்ளது. சண்டை காட்சிகளிலும் ரொம்ப மெனக்கெட்டு இருகிறார்கள். அந்த ரயில் சண்டை காட்சியில் உண்மையிலேயே தடதடக்கும் வேகம்.

பட ஆரம்பித்திலேயே அஜித்தின் தம்பி கோஷ்டிக்கும் இன்னொரு கோஷ்டிக்கும் ஒரு கல்லூரியில் சண்டை. அஜித் தம்பி கோஷ்டி அந்த கல்லூரியையே எரித்து சாம்பலாக்குகிறது. அதை அஜித்திடம் முறையிட செல்லும் கல்லூரி முதல்வர் பயத்தில் சொல்லாமலே திரும்பி வந்து விடுகிறார். நகைச்சுவைக்காக எடுக்க பட்டதுபோல தோன்றினாலும் அது அஜித் மீதான ஒரு எதிர்மறை எண்ணத்தையே தோற்றுவிக்கிறது. முதலில் அந்த காட்சி தேவைதானா?

தம்மன்னாவின் ஊரில் ஒரு ஐந்து நிமிட இடைவெளியில் மூன்று புகைவண்டிகள் கடந்து செல்கின்றன. ஒரு வண்டி கடக்கும் போது தமன்னாவின் குடும்பத்தை தப்புவிக்கிறார். இன்னொரு வண்டி செல்லும் பொது வில்லனை அதில் கொன்று விடுவதாக மிரட்டுகிறார். மூன்றாவது வண்டியில் வில்லனே விழுந்து சாகிறார். காதில் பூ சுத்தும் வேலை.

கொத்து கொத்தாக ஹீரோ வில்லன்களை கொன்றழிக்கும் இந்த தமிழ் பட கலாசாரத்தை நிறுத்திடவே மாட்டார்களா?
கொஞ்சம் கொஞ்சமாக நேரம் கிடைக்கும் பொது எழுதியதில் பாதி படம் மறந்துவிட்டது போல தோனுகிறது.
ஜில்லா பட விமர்சனத்தை கேக்கும் போது இந்த படம் கொஞ்சம் பரவாயில்லை போல.
